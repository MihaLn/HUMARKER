	1.Galleria Nazionale
	
	Tra la fine del Seicento e gli inizi del Settecento la celebre raccolta di opere d’arte, oggetti rari e 	preziosi, dipinti e monete di proprietà dei Farnese e trasferita da Roma a Parma a metà del XVII secolo 	era esposta in un grande salone del Palazzo della Pilotta.
	
	Link: http://pilotta.beniculturali.it/il-complesso-monumentale/galleria-nazionale/

	2.Museo Casa Natale Arturo Toscani
	
	Il 25 marzo 1867 Arturo Toscanini nasceva in questa casa dell’oltretorrente: un quartiere popolare, 		amante della musica, fiero e politicamente irrequieto, al cui  carattere Toscanini sarebbe rimasto per 		sempre legato.
	
	Link: http://www.museotoscanini.it/it-IT/home-museo-toscanini.aspx
	
	3. Museo Glauco Lombardi
	
	Il Museo, nato dalla passione collezionistica del colornese Glauco Lombardi (1881-1970), raccoglie 		testimonianze storiche e artistiche di grande interesse su Maria Luigia d’Asburgo e Napoleone 		Bonaparte, oltre a numerose opere e preziosi documenti relativi al Ducato di Parma nei secoli XVIII e 		XIX.

	Link: http://www.museolombardi.it/sitolombardi/default.asp

	4. Palazzo Del Governatore

	Il Palazzo del Governatore è un grande e prestigioso luogo d’arte moderna e contemporanea.
	Gli ampi spazi restaurati per ospitare mostre di livello internazionale, offrono al visitatore un 		interessante e articolato percorso che si distribuisce su più piani rendendo l’itinerario all’interno 		dello storico Palazzo piacevole, dinamico e coinvolgente.

	Link: http://www.palazzodelgovernatore.it/palazzogovernatore/index.html


	5. Pinacoteca Stuard

	la collezione rappresenta l'esito della geniale e generosa intuizione di Giuseppe Stuard (Parma, 1790-		1834), amministratore della Congregazione di San Filippo Neri.Il percorso espositivo, dal XIV e XV 	secolo fino al Novecento, comprende opere di varie culture artistiche e pittoriche. Fa da schermo 		e fondale il piccolo chiostro binato centrale. L'itinerario transita attraverso dipinti, ritratti, 		cimeli, arazzi e varie testimonianze documentali della storia artistica di Parma e della stessa 		famiglia Stuard.
	
	Link: http://turismo.comune.parma.it/it/canali-tematici/scopri-il-territorio/arte-e-cultura/musei-	gallerie/pinacoteca-stuard

	6. Museo Diocesano
	
	L’allestimento museale prevede un percorso espositivo di tipo cronologico incentrato sulla storia della 	diffusione del cristianesimo nella città, a partire dall’epoca romana e prosegue poi con la sezione 	altomedievale e medievale.A Parma lo chiamano “L’Angiolen dal Dom” e quella esposta al Museo è la 	statua originale. Fino al secolo scorso era posizionata sull’apice del campanile della Cattedrale, dove 	oggi è possibile vedere una copia.
	
	Link: http://www.piazzaduomoparma.com/museo-diocesano/

	7. Museo d'Arte Cinese ed Etnografico	
	
	Il museo rappresenta un contenitore artistico e documentario di eccezionale importanza, frutto di un 	percorso lungo e tortuoso. Per alcuni decenni i Saveriani operarono esclusivamente sul territorio 	cinese e fu proprio ai missionari presenti in Cina che il Conforti si rivolse, chiedendo loro di 	inviare periodicamente a Parma oggetti significativi di arte e vita locali.

	Link: https://museocineseparma.org/it/

	8. Museo Bodoniano
	
	Il Museo Bodoniano è il più antico museo della stampa in Italia, inaugurato nel 1963 in occasione del 	150° anniversario della morte di Giambattista Bodoni, il tipografo piemontese che rese Parma capitale 	mondiale della stampa a partire dalla seconda metà del ‘700.

	Link: https://museobodoniano.it/
	
	9. Museo Archeologico Nazionale di Parma
	
	Il Museo Archeologico Nazionale di Parma è uno dei più antichi musei d’Italia: istituito nel 1760 per 	ospitare il prezioso materiale proveniente dagli scavi della città romana di Veleia, si è arricchito in 	più di due secoli con l’acquisizione di materiali Egizi, Etruschi e Romani, ma soprattutto è stato sin 	dalla fondazione punto di riferimento per le ricerche archeologiche nel Ducato. Espone infatti i 	reperti provenienti dagli scavi scientifici condotti nel corso dell’Ottocento e del Novecento in tutto 	il parmense, svelando ai visitatori la storia del territorio dal Paleolitico all’Alto Medioevo.

	Link: http://pilotta.beniculturali.it/il-complesso-monumentale/museo-archeologico/

	10. Museo Bocchi
	
	Il museo, collocato all'interno di alcuni ambienti restaurati del Palazzo Sanvitale, fu inaugurato nel 	1999 in seguito alla donazione alla Fondazione Monte Parma di un cospicuo numero di opere di Amedeo 		Bocchi, formalizzata il 14 maggio di quell'anno da parte di Rina Cabassi ed Emilia Bocchi, 		rispettivamente cognata e nipote dell'artista.

	Link: http://www.museiparma.it/site/?page_id=249

	11. Palazzo Pigorini
	
	L'edificio si configura come piccola casa a corte con androne passante che dà accesso allo scalone e al 	cortile originariamente porticato su due lati. Reperti evidenti dell'antico loggiato sono le colonne in 	pietra ritrovate nella muratura del primo piano e messi in evidenza dall'intervento di restauro.
	

	Link: http://www.turismo.comune.parma.it/it/canali-tematici/scopri-il-territorio/arte-e-cultura/ville-	dimore-teatri-storici/palazzo-pigorini
	
	12. Casa della Musica	

	La Casa della Musica è nata nel 2002 per iniziativa del Comune di Parma, con l'intento di creare un 	centro dedicato all'approfondimento e alla divulgazione della cultura musicale, senza limiti 	cronologici e geografici.

	Ospita e gestisce istituzioni e servizi quali:

	ºSezione di Musicologia dell'Università di Parma
	ºCentro Internazionale di Ricerca sui Periodici Musicali (CIRPeM)
	ºFondazione Prometeo (dedicata alla musica contemporanea di ricerca)
	ºArchivio Storico del Teatro Regio di Parma
	ºMuseo multimediale sulla storia dell'Opera

	Link: http://www.lacasadellamusica.it/joomlacdm/index.php
	
	13. Casa del Suono
	
	
	 La Casa del Suono, che ha sede nel suggestivo spazio della ex-chiesa di Santa Elisabetta (metà del 		sec. XVII), nasce con l’ambizione di riflettere sul nostro modo di ascoltare e intendere la musica, ed 		è dedicata a un pubblico vastissimo: vale a dire a tutti coloro che oggi ascoltano musica e suoni 		trasmessi da strumenti tecnologici. Il percorso che la Casa del Suono propone è quello della storia e 		della evoluzione di tali strumenti per giungere alla situazione di oggi (dal fonografo al grammofono, 		dalla radio al magnetofono, dal compact disc all’iPod) e gettare uno sguardo verso il futuro. Al suo 		interno accoglie una preziosa raccolta di fonoriproduttori, nonché strutture dotate di innovativi 		impianti di riproduzione sonora e servizi dedicati alla ricerca scientifica e artistica, alla didattica 	e alla divulgazione.
	
	Link: http://www.casadelsuono.it/project/default.asp

	
	
	
	
